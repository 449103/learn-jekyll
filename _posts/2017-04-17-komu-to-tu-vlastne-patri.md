---
layout: post
title:  "Komu to tu vlastně patří"
date:   2017-04-17
tags: 
    - o nás
    - motivace
---

#Komu to tu vlastně patří

Naše skupina má celkem tři členy, totiž abych byla přesná, členky. Dohromady nás spojil náš zájem o téma Hippies. Rozhodly jsme sepsat pár slov, aby bylo trochu jasnější, co jsme vlastně zač.

Ahoj, já se jmenuji **Soňa**, jsem starší než většina mých spolužáků, ale nevypadám na to . Mám ráda svou rodinu, volejbal, halušky s brynzou a přírodu. Ráda řídím auto a nerada vařím.  
K tématu o hippies jsem se přidala, protože se o něm chci dozvědět víc. Znám takové ty obecné věci o míru a trávě, ale žádnou hlubší podstatu, kterou tam tuším. 

Ahoj, moje jméno je **Lucka**. Na venek většinou působím, jakože vraždím upíry, čarodějnice, nebo podobnou havěť, ale ve skutečnosti jsem takový neškodný sluníčkář. Ráda čtu a ještě raději spím. Ve svém volném čase nedělám nic, protože volný čas nemám.  
K tématu Hippies jsem se dostala v maturitním ročníku. Okrajově jsem se o toto téma zajímala již dřív, a když bylo potřeba vybrat téma maturitní práce, řekla jsem si proč ne a rozhodla se prozkoumat Hippies do hloubky. Vrátit se teď k tématu jsem se rozhodla proto, že mám možnost nové informace a poznatky posílat dál.

Ahoj, já jsem **Karolína** a jsem ukázkový knihomol. Když mám nějaký volný čas, většinou ho strávím čtením. O knížkách se ráda bavím a taky za ně utrácím větší část své výplaty.  
O Hippies vím povětšinou jen základní věci, ale myslím si, že by bylo zajimavé dozvědět se více a podělit se o to s dalšími, především mladými lidmi, a rozšířit i jejich obzory.